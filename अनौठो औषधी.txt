source: https://kidz.barala.com.np/2022/08/anautho-ausadhi-nepali-folk-story.html

अनौठो औषधी


एक पटक कुनै देशमा एउटा समाचार फैलियो । समाचार थियो, "केही टाढाको पहाडमा एक जना महात्मा छन् । ती महात्मासँग मानिसलाई अजम्मरी बनाउने औषधी छ ।"
एक कान, दुई कान यो समाचार राजाले पनि सुने । राजाले एक जना मन्त्रीलाई ती महात्माकहाँ औषधी लिन पठाए ।
मन्त्री महिनौँ लगाएर महात्मा बसेको पहाडमा पुगे । तर मन्त्री पुग्नुभन्दा दुई दिन पहिले नै महात्मा मरिसकेका रहेछन् । मन्त्रीलाई खाली हात फर्कनुपर्यो ।
यो खबरले राजा मन्त्रीसँग समयमै पुग्न नसकेको भनेर निकै रिसाए । मन्त्रीलाई मन्त्री पदबाट हटाए र जेलमा पठाइदिए ।
यो सबै घटना थाहा पाएपछि रानीले राजासँग सोधिन्, “जुन मानिस आफैं मर्यो त्योसँग अमर हुने औषधी हुन सक्छ ?" रानीको प्रश्नले मन्त्री जेल मुक्त भए र उनको खोसिएको मन्त्री पद पनि फिर्ता पाए ।