source: https://www.imnepal.com/nepali-short-stories-laghu-katha/

र्सार्वजनिक सुनुवाई

जिल्लामा भइरहेको भ्रष्टाचार, तस्करी, घुसघोरी, ढिलासुस्ती, अनियमितता आदि समस्याहरूमा कमी ल्याउने हेतुले प्रत्येक हप्तान्त नगरपालिकाको सभाहलमा जिल्ला प्रमुख अधिकारी (जि.प्र.अ) को समुस्थितिमा र्सार्वजनिक सुनुवाई गर्ने योजना
बनाइयो । पहिलो पटकको र्सार्वजनिक सुनुवाईमा थुप्रै गुनासा तथा समस्याहरू पीडित सरोकारबालाहरूले राख्दा समस्या निराकरण गर्ने वचन दिए जि.प्र.अ.ले । दोस्रो हप्तान्तको दिन फेरि सभाहल खचाखच भरियो । केही सुधार नभएको जानकारी सरोकारबालाहरूले दिएपछि सम्बन्धित कर्मचारीहरू लगायत ज्रि्रअसमेतले अबदेखि यस्तै हुनेछैन भनेर आश्वासन दिए । सबैजना घर फर्के ।
तेस्रो हप्तान्तको कार्यक्रममा सरोकारवालाहरूले ‘समस्या जस्तातेस्तै छ र कम हुनुको सट्टा झन् बढिरहेको छ’ जनाए । गतहप्ता झै यस हप्ता पनि आश्वासनको भारी बोकी उनीहरू घर गए र लगातार आए सात हप्तासम्म । तर समस्या यथास्थानमै रहिरहृयो । आठौँ हप्ताको दिन जब सम्बन्धित कर्मचारीका साथमा ज्रि्रअ सभाहलमा पुगे तब देखे कि गुनासो सुनाउने जनताहरूको उपस्थिति शुन्य छ । समय अवधिसम्म समस्या देखाउने कोही आएन । भोलिपल्टको एक पत्रिकामा खबर छापियो, ‘जिल्लाभरिमा एउटा पनि प्रशासनिक गुनासो तथा समस्या छैन । जिल्लाभरि कहि पनि तस्करी, ढिलासुस्ती, भ्रष्टाचार, अनियमितता भएको छैन ।’ भनेर हिजोको कार्यक्रमबाट पुस्टियो ।