source: https://kidz.barala.com.np/2022/08/buddhiman-bhyaguto-nepali-folk-story.html#gsc.tab=0

बुद्धिमान् भ्यागुतो


धेरै पहिले कुनै तलाउमा दुइटा भ्यागुता बस्थे । तलाउमा प्रशस्त दानापानी थियो । ती भ्यागुता खुसी थिए ।
तर गर्मी सुरु हुन थालेपछि तलाउ सुक्न थाल्यो । सुक्न थालेको केही दिनपछि त तलाउमा कति पनि पानी बाँकी रहेन । ती दुवै भ्यागुता पानी भएको तलाउको खोजीमा हिँडे । हिँड्दा हिँड्दै तिनीहरूले एउटा इनार भेटे । तिनीहरूले इनारको किनारमा बसेर इनारभित्र हेरे। इनार गहिरो भए पनि प्रशस्त पानी थियो ।
इनार देखेर एउटा भ्यागुतो अत्यन्त खुसी भयो र भन्यो, "यो इनार हाम्रा लागि अति सुरक्षित छ । पानी पनि मिठो र शीतल हुनुपर्छ । हामी यही बस्नका लागि इनारमा पौँ ।" 
अर्को भ्यागुतो बुद्धिमान् र दूरदर्शी थियो। उसले भन्यो, "त्यसरी हतारिनु हुँदैन, मित्र हामीले हामी बसेको तलाउ सुकेर त्यसलाई छोड्नुपर्यो । अर्को इनारमा कुनुभन्दा पहिले हामीले एउटा कुरा सोच्नुपर्ने हुन्छ । तलाउ जस्तै यो इनार पनि सुक्यो भने हामी कसरी बाहिर निस्कन सक्छौँ।" पहिलो भ्यागुतासँग यसको जवाफ थिएन ।