source: https://kidz.barala.com.np/2022/08/anautho-sikari-nepali-folk-story.html#gsc.tab=0

अनौठो सिकारी


एक जना सिकारी थियो । ऊ आफूलाई निकै सुरो भएको देखाउन चाहन्थ्यो। एक दिन ऊ बन्दुक भिरेर जङ्गलतिर लाग्यो। जङ्गलमा उसको एक जना दाउरेसँग भेट भयो । सिकारीले दाउरेसँग भन्यो, "तिमीले यता कतै भालुका पाइला देखेका छौ ?"
दाउरेले आफ्‌नो काम बिसाउँदै भन्यो, "पाइला मात्र होइन मैले त भालुको गुफा पनि देखेको छु । ल हिँड, म तिमीलाई गुफा देखाइदिन्छु।" भालु र भालुको गुफाको कुरा सुन्नेबित्तिकै सिकारी डरायो । उसले डरले काम्दै भन्यो, "होइन, होइन, भालुको गुफा देखाउन पर्दैन, मैले त खालि भालुका पाइला मात्र सोधेको ।"
"भालुका पाइलाको मात्रै सिकार गर्ने मान्छे मैले पहिलो पटक देखें।" यति भन्दै दाउरे आफ्‌नो काममा लाग्यो ।