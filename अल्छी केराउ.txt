source: https://kidz.barala.com.np/2022/07/alchhi-kerau-nepali-folk-story.html

अल्छी केराउ


एक जना किसानले आफ्‌नो बारी खनजोत गर्यो र केराउको बिउ छर्यो । बारीमा छरिएका केराउमध्ये दुई ओटा केराउ एकै ठाउँ परेछन् । ती दुई ओटा केराउमध्ये एउटाले भने छ, "मित्र हामीलाई किसानले छरेको पनि दुई दिन भइसक्यो । अब हामी उम्रनुपर्छ । बाहिरको संसार कति रमाइलो होला ? अनि कलिला पातमा शित जम्मा गरेर बिहान कलिला घाम टल्किँदा कस्तो रमाइलो होला ? जमिनभित्र गुम्सिएर बस्नुभन्दा तँ खुल्ला आकाशमा नाच्नु नै रमाइलो ।" अर्को केराउले भने छ, "तर खुला आकाशमा नाच्न तिमीले भने जस्तो सजिलो छैन । जमिनमा जरा पठाउँदा माटै भेटिन्छ भन्न सकिँदैन, ढुङ्गा पनि त भेटिन सक्छ । पानी नपाएर, मर्नु न बाँच्नु पनि हुन सक्छ । उम्रन्छु भनेर निकालेको टुसा चिप्लेकिरा वा झुसिल किराको आहारा पनि बन्न त्यतिकै अप्ठेरो । यसैले मित्र। मेरो त पूर्ण रूपले सुरक्षित नहुँदै उम्रने विचार छैन ।"
केही दिनपछि एउटा परेवा चर्दै केराउनेर पुग्यो र नउम्रेको केराउलाई चारो बनायो ।