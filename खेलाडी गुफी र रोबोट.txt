source: Nepali Bal Katha Mobile App

खेलाडी गुफी र रोबोट


दौड सुरु भइसकेको थियो । खेलाडीहरूलाई उत्साहित गर्न दर्शकहरूले ताली बजाएर हल्ला गरिरहका थिए । दौड सकिने अन्तिम रेखामा फोटो पत्रकारहरू फोटो खिच्न तयार थिए । 

खेलाडी गुफी बेतोडसँग दौडँदै लाइनमा आइपुग्यो । उसले दौड प्रतियोगिता जित्यो । गुफी साँच्चै महान खेलाडी हुन् ।" गुफीलाई रुचाउने दर्शक चिच्यायो ।

"ऊ बतासझैँ दगुर्छ ।" अर्को करायो । 

तर त्यहाँ गुफीले जितेकोमा खुशी नहुने एक जना थियो । त्यसको नाम पिटे थियो । ऊ दुष्ट थियो । 

मेयरले गुफीलाई पुरस्कार दिएको पिटेले हेरिरहेको थियो । मेयरले गुफीलाई पदकसँगै ठूलै रकमको चेक पनि दियो । 

"गुफीले पाउने त्यो अन्तिम रकम हो ।" पिटेले मनमनै भन्यो, "अब हुने दौडमा यो चेक मैले पाउनेछु ।" भन्दै पिटेले खुट्टा बजार्यो । 

पुरस्कार बाँडेपछि मेयरले लामो भाषण गर्न लागेका थिए । तर गुफीले "मेरो अलिकति काम बाकी छ ।" भन्दै त्यहाँबाट हिँड्यो । 

सबैभन्दा पहिले ऊ बैँकमा गयो । उसले चेक साटेर नगद लियो । त्यसपछि ऊ खेलकुदका सामान बेच्ने पसलमा गयो । त्यहाँ उसले रकेट, व्याट, बल र खेलका थुप्रै सामान किन्यो । ती सामानको भारी बोकेर त्यहाँबाट ऊ दगर्ुर्दै एउटा घरमा पुग्यो । 

त्यो घरमा आमाबा नभएका टुहुरा केटाकेटीहरू बस्थे । "हेर त केटा हो मैले तिमीहरूको लागि के ल्याएको छु ।"उसले ती केटाकेटीहरूलाई भन्यो ।

खेलाडी गुफी उनीहरूकहाँ जहिले आए पनि उनीहरू खुशीले उफ्रन्थे । गुफी उनीहरूको सबैभन्दा असल साथी थियो । 

गुफीले सबै केटाकेटीलाई खेलकुदका सामान वाँड्यो । उनीहरूले गुफीलाई धन्यवाद दिए । टुहुरा घरका व्यवस्थापकले पनि उसलाई धन्यवाद दियो । 

"अर्को साता फेरि दौड प्रतियोगिता हुँदैछ ।" खेलाडी गुफीले भन्यो, "त्यसमा जितेँ भने पुरस्कारको रकमले केटाकेटीलाई खेल्नको लागि अगाडिको चौर किनिदिन्छु । त्यति भएपछि उनीहरूलाई उफ्रन खेल्न ठाउँ पुग्छ ।"

तर दुष्ट पिटेले अर्कै चाल चल्ने तयारी गर्दै थियो । उसले एउटा रोबोट बनाउँदै थियो । रोबोट तयार भएपछि त्यसलाई गुफीसँग दौडाउने उसको बिचार थियो । 

"मेरो रोबोट साँच्चैको खेलाडीजस्तै देखिने छ । त्यसले सबैलाई झुक्याउने छ ।" पिटे मनमनै हाँस्यो । 

अर्को साता खेलाडीहरू मैदानमा भेला भए । खेलाडी गुफीलाई हेर्न त्यहाँ दर्शकहरूको भीड लाग्यो । उनीहरू गुफी दौडेको हेर्न यति आत्तिएका थिए कि दुष्ट पिटेले ल्याएको नयाँ खेलाडीतिर उनीहरूको ध्यानै गएन । 

"उसको नाम जिप्पी हो ।" पिटेले दौड प्रतियोगिताका निर्ण्ाायकहरूलाई भन्यो । &#10;खेलाडीहरू दौडने तयारीमा लाइनमा उभिएको बेलामा पिटे पर्खालको आडमा लुक्यो । ऊ रोबोटलाई टाढैबाट चलाउने रिमोट कन्ट्रोलको बटन थिच्न तयार भएर बस्यो । उसलाई कसैले नदेखोस् भन्ने कुरामा ऊ र्सतर्क थियो । 

"एक, दुइ, तीन" को आवाजसँगै खेलाडीहरू बेतोडले दगुर्न थाले । &#10;खेलाडी गुफी दौड जित्ने कुरामा ढुक्क देखिन्थ्यो । उसले टुहुरा केटाकेटीको बारेमा सोच्दै थियो । टुहुराहरूको लागि खेल्ने चौर किन्न यो दौड जित्नैपर्छ भन्ने उसको मनमा थियो । 

उता पिटे पर्खालको कुनाबाट बाहिर निस्केर रोबोटलाई दौडाउने प्रयास गर्दैथियो । हरेक कदममा जिप्पी रोबोटभन्दा गुफी अगाडि दगुर्दैथियो । 

खेलाडीहरू अन्तिम रेखामा पुग्नै लागेका थिए । पिटे करायो, "तैँले जित्न पाउन्नस् गुफी ।" यति भन्दै पिटेले रोबोटलाई अझै बेतोडले दौडाउन कन्ट्रोलरको एक्ट्रा फास्ट बटन थिच्यो । अचानक जिप्पी रोबोट हावाजस्तै सुइँइँइँय दौडँदै अन्तिम रेखा नाध्यो र दौड जित्यो । 

खेलाडी गुफी दुःखी भयो । दौड हारेपछि टुहुरा केटाकेटीका लागि खेल्ने चौर किन्न सकिन्नथ्यो । तैपनि सच्चा खेलाडी भएको हुनाले उसले जिप्पीलाई बधाइ दियो । 

मेयरले पनि जिप्पीसँग हात मिलाउँदै भन्यो, "लौ लेऊ त्रि्रो पदक र चेक ।" 

मेयरले जिप्पीलाई पदक र चेक दिनै लागेको बेलामा पिटे आइपुग्यो । उसले बीचैमा पदक र चेक लिँदै चिच्यायो, "यो म लिन्छु । म उसको म्यानेजर हुँ ।" 

पिटेले रोबोटलाई यति जोडले दौडन लगाएको थियो कि त्यसका पर्ुजाहरू भाँचिएर टुक्राटुक्र होला भन्ने उसलाई डर थियो । यसैले उसले पुरस्कार लिन यस्तो हतार गरेको थियो । 

चेक र पदक हात पारेपछि पिटेले जिप्पीलाई लिएर दगुर्न थाल्यो । 

अचानक रोबोटको कानबाट धुवाँ निस्कन थाल्यो । अनि त्यसभित्रको स्प्रिङ उछिटि्टयो । त्यसपछि रोबोटको टाउको खस्यो । 

"त्यो त खेलाडी होइन रोबोट हो ।" मेयरले भने । 

टुक्रिएको रोबोटलाई त्यहीँ छाडेर पदक र चेक लिएर पिटे त्यहाँबाट भाग्न खोज्यो ।

मेयरले उसको बाटो छेक्दै भन्यो, "तँ बेइमान भाग्न पाउन्नस् । रोबोटलाई खेलाडीसँग भिडाउन पाइन्न । तैँले बेइमानी गरिस् ।"

अनि मेयरले उसको हातबाट पदक र चेक खोसेर लिए । उनले खेलाडी गुफीलाई चेक र पदक दिँदै घोषणा गरे, "वास्तविक विजेता तिमी हौ ।"

"जहिले टि्रक गरे पनि म समातिन्छु ।" भन्दै पिटेले रिसले भुइँमा खुट्टा बजार्यो ।

दौड जितेपछि खेलाडी गुफीले आफ्नो वचन पूरा गर्यो । उसले पुरस्कारको रकमले खेल्ने चौर किन्यो । अनि उसले टुहुरा घरका व्यवस्थापकलाई भन्यो, "अब बल्ल केटाकेटीले मन फुकाएर खेल्न पाउने भए ।" 

व्यवस्थापकले उसको कुरामा सहमति जनाउँदै भन्यो, "गुफी, तिमी साँच्चै नै केटाकेटीका सबैभन्दा असल साथी हौ । तिमीजस्तो साथी पाउनु ठूलो भाग्य हो ।"